
Трагедію 2 травня в Одесі спланували екстремісти, – МВС


Сергій Чеботар


Щодо трагедії 2 травня в Одесі зі слідством погодилися співпрацювати уже 10 людей.
Усі вони підтвердили: екстремісти готували цю операцію, щоб дестабілізувати ситуацію в області.
Про це повідомив заступник міністра внутрішніх справ України Сергій Чеботар, цитує його прес-служба.

За його словами, наразі справу все ще розслідують, продовжуються й резонансні затримання.

Можу констатувати про те, що 10 осіб, а сьогодні, напевно, вже й більше, виявили бажання співпрацювати зі слідством.
Вони підтверджують те, що екстремісти дійсно готували цю операцію з метою дестабілізації ситуації в Одеській області, наголосив Чеботар.

За його словами, є підстави вважати, що в Одесі діяла спеціально організована злочинна група екстремістів.

Події в Одеській області, на його думку, були сплановані і розвивалися паралельно з подіями на Сході України.
Метою дій зловмисників, вважає Чеботар, була дестабілізація ситуації в Одесі, яка є дуже важливим форпостом на Півдні України.

У звязку з цим я хотів би сказати, що працюють всі служби, в тому числі направляються додаткові сили з Києва для того, щоб прискорити розгляд цього питання.
Щоб громадськість як Одеси, так і всієї України знала, хто і що зробив для того, щоб сталася ця біда, зазначив він.

Як відомо, в Одесі 2 травня проросійські сепаратисти напали на українських футбольних фанів, була перестрілка.
Пізніше фанати, а також звичайні одесити, обурені нападом, погнали сепаратистів до Куликова поля, де був їхній табір.
Сепаратисти сховалися в Будинку профспілок, який знаходився на площі.
Там сталася пожежа, внаслідок чого загинули 48 людей.

Додамо, що раніше у Генпрокуратурі заявляли, що події 2 травня в Одесі були спланованою акцією, співучасниками якої виступили співробітники міліції.


